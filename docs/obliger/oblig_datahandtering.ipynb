{
 "cells": [
  {
   "cell_type": "markdown",
   "id": "7090b685",
   "metadata": {},
   "source": [
    "# Oblig 1: Håndtering av kjemiske data\n",
    "\n",
    "```{admonition} Læringsmål\n",
    "I dissse oppgavene skal du lære og vise at du behersker følgende:\n",
    "\n",
    "- Lage egne funksjoner til statistisk beregning.\n",
    "- Bruke biblioteker til statistisk beregning.\n",
    "- Beregne gjennomsnitt, standardavvik og relativ og absolutt feil.\n",
    "- Utføre regresjonsanalyse på eksperimentelle data, og tolke regresjonsmodellen.\n",
    "- Benytte enkle maskinlæringsalgoritmer til å utforske datasett og danne hypoteser om sammenhenger.\n",
    "- Bruke numerisk derivasjon til å analysere eksperimentelle data.\n",
    "- Finne ekstremalpunkter vha. numerisk derivasjon, og tolke resultatene.\n",
    "```\n",
    "\n",
    "## 1.1 Spektroskopi\n",
    "\n",
    "Vi bruker et datasett vi har fått fra en analyse av innholdet av $Pb^{2+}$ i bekkevann som utgangspunkt. Til dette er det brukt spektroskopisk analyse. I spektroskopiske analyser finner vi konsentrasjonen til et stoff ved å undersøke hvor mye lys stoffet absorberer av en bestemt bølgelengde. For å finne konsentrasjonen i en ukjent løsning, lager vi først en _standardkurve_ ut fra absorpsjonen til løsninger med kjent konsentrasjon. Vi analyserer en rekke løsninger og får følgende resultater:\n",
    "\n",
    "| Konsentrasjon (ppm) | Absorbans |\n",
    "| -- | -- |\n",
    "| 0.0 | 0.0 |\n",
    "| 0.100 | 0.116 |\n",
    "| 0.200 | 0.216 |\n",
    "| 0.300 | 0.310 |\n",
    "| 0.400 | 0.425 |\n",
    "| 0.500 | 0.520 |\n",
    "\n",
    "a) Lag et program som gjør lineær regresjon på dataene og plotter datapunktene og den tilpassede regresjonskurven i samme koordinatsystem.\n",
    "\n",
    "b) Analysen ved 283 nm av vannprøva ga absorbans på 0.340. Bruk standardkurven og programmet til å bestemme konsentrasjonen av blyioner i vannprøva i ppm.\n",
    "\n",
    "## 1.2 Væskekromatografi\n",
    "\n",
    "a) Lag et program som inneholder en funksjon _gjennomsnitt_ og en funksjon _standardavvik_ som regner ut gjennomsnittet og standardavviket gitt en liste med datapunkter som parameter. Test funksjonene på _liste = [1,2,2,1,3,3]_ og sammenlikn med numpy-funksjonene _mean_ og _std_.\n",
    "\n",
    "b) Benytt funksjonene du lagde i a) til å regne ut gjennomsnittet og standardavviket av følgende målinger gjort av koffein i te med væskekromatografi:\n",
    "\n",
    "| Injeksjon | Konsentrasjon (mg/mL) |\n",
    "|:--|:--:|\n",
    "|1 |245 |\n",
    "|2 |272 |\n",
    "|3 |252 |\n",
    "|4 |264 |\n",
    "|5 |261 |\n",
    "|6 |272 |\n",
    "|7 |255 |\n",
    "|8 |260 |\n",
    "|9 |268 |\n",
    "|10 |259 |\n",
    "\n",
    "## 1.3 Titrering\n",
    "Titrering er en kvantitativ analysemetode der vi bestemmer konsentrasjonen av et ukjent stoff (_analytten_) ved å tilsette et stoff med kjent konsentrasjon (_titranten_). Titranten tilsettes ofte fra en byrette, og vi kan notere oss pH i analytten underveis ettersom vi tilsetter et visst volum titrant. Her er en titreringskurve for titrering av en svak syre med en sterk base.\n",
    "\n",
    "![titreringskurve](https://github.com/andreasdh/programmering-i-kjemi/blob/master/docs/bilder/titrering.png?raw=true)\n",
    "\n",
    "Ved ekvivalenspunktet er grafen brattest, og her er stoffmengdene av syre og base _ekvivalente_ (og dermed like hvis forholdet er 1:1 i reaksjonslikningen). Dette kan vi bruke til å finne konsentrasjonen av analytten. Ved halvtitrerpunktet er $pH = pK_a$, og vi har en bufferløsning. Derfor endrer pH-en seg ikke så mye rundt dette punktet. Vi skal se på noen metoder for å finne ekvivalenspunktet og pH-en ved ekvivalenspunktet i en slik titrering.\n",
    "\n",
    "a) Les og plott dataene fra fila [titreringsdata.txt](https://raw.githubusercontent.com/andreasdh/programmering-i-kjemi/master/docs/datafiler/titreringsdata.txt), som viser titreringsdata for titrering av glykolsyre med NaOH. Sørg for at datapunktene vises i plottet.\n",
    "\n",
    "b) Deriver pH-en numerisk med hensyn på volumet og legg den deriverte pH-en i ei ny liste. Forklar hva den deriverte av pH-en kan fortelle oss.\n",
    "\n",
    "c) Lag en funksjon som finner den største deriverte i den deriverte lista. Sammenlikn gjerne med numpy-funksjonen _max_. La programmet skrive ut hvilket volum dette tilsvarer. Dette er volumet sterk base som er tilsatt ved ekvivalenspunktet. Finn også pH ved ekvivalenspunktet ved hjelp av programmet ditt."
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.9.12"
  }
 },
 "nbformat": 4,
 "nbformat_minor": 5
}
